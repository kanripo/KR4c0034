# -*- mode: mandoku-view; -*-
#+TITLE: 毘陵集
#+DATE: 2015-09-11 08:05:34.012790
#+PROPERTY: ID KR4c0034
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB04n0377-017毘陵集-卷第十七.
<pb:KR4c0034_SBCK_017-1a>¶
毘陵集卷第十七¶
　朝散大夫使持節常州諸軍事守常州刺史賜紫金魚袋獨孤及¶
　　記述(一十二首)¶
　　　風后八陣圖記¶
　　　上元二年豫章冠蓋盛集記¶
　　　江州刺史廳壁記¶
　　　吏部郞中廳壁記¶
　　　太常少&KR0056;廳壁記¶
　　　金剛經報應述(幷序)¶
　　　瑯琊溪述(幷序)¶
<pb:KR4c0034_SBCK_017-1b>¶
　　　盧郞中尋陽竹亭記¶
　　　馬退山茅亭記¶
　　　撫州南城縣新亭記¶
　　　鄭駙馬孝行記¶
　　　慧山寺新泉記¶
　　風后八陣圖記¶
物不終靜必受之以動當純坤用事陰疑於陽則飛龍¶
戰大朴巳(英華/作以)散聖盜竝起故戎馬生乃有幷(英華/作力)吞¶
八荒爭截九有大者天柱折地維絕小者作慝盧山負¶
阻中冀上帝憑怒下土是恤乃眷武德黃帝受之始順¶
<pb:KR4c0034_SBCK_017-2a>¶
煞氣以作兵法文昌以命將於是乎征不服討不庭其¶
誰佐命曰元老風后葢戎行之不修則師律用爽陰謀¶
之不作則凶氣何恃故天命聖者以光(英華/作廣)戰術俾懸¶
衡於未然察變於倚數(英華作/奇獸)握機制勝作爲陣圖夫¶
八宮之位正則數不愆神不惑(文粹/作忒)故八其陣所以定¶
位也衡抗於外軸布於内風雲負(英華/作附)其四維所以僃¶
物也虎張翼以進虵向敵而蟠飛龍翔鳥上下其勢所¶
以致用也至若疑兵以固其餘地遊軍以案其後列門¶
具將發然後合戰弛張則二廣迭舉犄角則四奇皆出¶
必使陷堅陣拔深壘若星馳天旋雷動山破彼(文粹無/彼字)¶
<pb:KR4c0034_SBCK_017-2b>¶
魏之鶴列鄭之魚麗周(文粹有/成字)之熊羆昆陽之虎豹出¶
匪以律我異於是旣而圖成罇俎帝用經略北逐獯鬻¶
南平蚩尢戡黎於阪泉省方於崆峒底定萬國旁羅七¶
曜鼎成龍至去而上僊於是在(英華無/在字)遺風冥冥時亡¶
而圖存(文粹有/焉字)於戲聖跡長往神機未昩酌其流者猶¶
足以決勝九(英華/作三)軍禦侮萬里故項藉得之以霸西楚¶
黥布得之奄有九江孝武得之攘匈奴服甌越東收獩¶
貊西拓大夏然則聖圖幽贊未始有涯唐(文粹無/唐字)天寶¶
中客有爲韜鈐者得其遺制於黃帝書之外篇裂素而¶
圖之則(文粹無/則字)勝敗之眹在我股(英華/作指)掌天地之心見¶
<pb:KR4c0034_SBCK_017-3a>¶
於毫末議欲獻諸策府用廣武事會天子以不戰爲師¶
無爲爲寶則是圖也興於多難廢於升平堙淪不書盛¶
德其没及(英華/作乃)旌諸圖側以爲三皇之故事六藝之餘¶
伎云¶
　　上元二年豫章冠蓋盛集記¶
鳳皇鵷雛翔于碧霄非梧竹不下而食賢人君子有四¶
方之志非樂國不適其土豫章郡左九江而右洞庭接¶
苗民(英華/作氏)之遺墟非觀風按郡(英華/作部)參事蕆職(二字英/華作莅)¶
(職/者)則長者車轍莫由至也歲次辛丑孟(英華無/孟字)春正月¶
東諸侯之師有事于淮泗是伇也以蜂蠆竊發華夷(類/聚)¶
<pb:KR4c0034_SBCK_017-3b>¶
(作/夏)震驚執事者匪遑啓居亦旣播越我都督防禦觀察¶
處置使兼御史中丞韋公元甫克振遠略殷爲長城且¶
修好于鄰侯從交相見敦(英華/作執)同盟戮力之義圖靜難¶
勤王之舉故三吳舟車八使冠葢名公髦士羣后庶尹¶
輻輳(英華作/輳輻)鱗集其來如歸於是戸部尚書兼御史大¶
夫李公峘至自廣陵越州刺史兼御史中丞杜公鴻漸¶
至自會稽潤州刺史試鴻臚少&KR0056;韋公儇至自京口蘇¶
州刺史韋公之晉至自吳廬州長(英華/作刺)史前尚書右丞¶
徐公浩至是合肥由是越人吳人荆人徐人以其孥行¶
駱驛漸(英華/作洊)至大江之涯於是乎宏舸巨鷁舳接艫隘¶
<pb:KR4c0034_SBCK_017-4a>¶
輶車鸞鑣轊挂轂擊每講射合禮賓主好會峩星弁執¶
𧰼笏雁行而揖(英華有/者字)五十有九人凡處八座者一歴¶
中司者三尚書司轄者二建隼旟者九冠獬豸者十一¶
其載筆掖垣曳裾廷寺分曹環衞典校蓬萊(英華/作閣)者印¶
纍纍綬若若架肩於宇下(十一字英華作印綬纍/然若差肩駕於宇下)翼如¶
也夫衞甸侯也以多君子而夸列國梁孝王漢寵弟也¶
有鄒枚嚴馬之盛而焜耀後世孰與以一郡之狹五湖¶
之阻而濟濟俊乂馳軒冕而就客位者殆九州多士之¶
半則鵷鳳羣翔而萃止(英華/作至)不若也彼昔人所評(英華/作稱)¶
方斯其&KR0728;乎歲二月楚氛掃除江介厎定然後皆整歸¶
<pb:KR4c0034_SBCK_017-4b>¶
旂分鑣言旋縶維莫從音徽將遠不頌不述後嗣何觀¶
公於是謹而月(英華/作目)之且列其爵里名氏於館俾來世¶
知衆君子之車塵在此境也¶
　　江州刺史廳壁記¶
古者國有史氏君舉必書倚相董狐史鰌史賀(英華作/嚚是)¶
卽其人也秦已來國化爲郡史官廢職策牘之事(英華/作制)¶
浸滅記事者但用名氏歲月書於公堂而春秋檮杌存¶
乎屋壁其來舊矣是州也在荆之域于潯之陽江(英華/作酉)¶
從岷山東注渤澥&KR0477;濤至是派分爲九而廬山湓水周¶
于雉堞洞庭彭蠡爲之襟帶故自晉元康迄于梁陳出¶
<pb:KR4c0034_SBCK_017-5a>¶
入五代四百餘載世稱雄鎭且曰大(英華/作天)府匪親匪賢¶
莫荷其寄唐有天下六合一軌設險斯廢惟民之(英華/作是)¶
恤則命官擇任與列郡等矣至德已來戎馬生而楚氛¶
惡猶以是邦咽喉秦吳跨躡荆徐而提封萬井岐路五¶
裂每使臣計郡縣之財入調軍府之儲峙璽節旁午羽¶
書絡繹走閩禺而馳於越必出此之(之字衍/英華無)路而防虞¶
&KR0582;億功倍他郡故亦大其任而難其人今年春渤海封¶
公繼踐厥位夫爲政猶工之攻木也得于手應于心則¶
盤曲擁腫迎刃而解況美材乎故公以發硎之利導勝¶
殘之俗布政三月而人從乂每歎曰茫茫舊壤千載在¶
<pb:KR4c0034_SBCK_017-5b>¶
目觀乎版築則灌嬰之業皎(英華作朗/或作廓)而存焉披乎圖¶
牒則溫太眞庾元規之車塵若可窺焉義寧巳來百四¶
十有九載纂斯位者風聲相聆軌躅相躡前賢後賢纍¶
纍如貫珠善惡成敗我之元龜酌而行之吾師存焉于¶
是徵諸故老鳩其名氏之存者凡若干人揭而書之以¶
爲九江郡國志¶
　　吏部郞中廳壁記¶
太微五帝星座後十五星曰郞位秦漢之君則而𧰼之¶
乃建郞官(英華/作中)至魏世祖分尚書曹爲六郞各六人今¶
之吏部魏之選曹也掌選舉銓覈以正公&KR0056;大夫士羣¶
<pb:KR4c0034_SBCK_017-6a>¶
# SB1_0662-012.png
# page missing
<pb:KR4c0034_SBCK_017-7a>¶
綸舊章悉(英華/作厥)如初政嘗以前哲軌躅我之韋&KR0076;而武¶
德以來廨署鼎新者數官曹易名者五若姓不表年不¶
紀是廢德也將來何觀故謹而列之俾我曹之春秋存¶
乎座右其選部司列天官文部之目各因其所革時之¶
先後冠于其首以爲志云¶
　　太常少&KR0056;廳壁記¶
太常掌玉帛鍾鼓等威文物以報本乎天神人鬼地祇¶
(六字英華作天/地神祇人鬼)凡吉凶賓軍嘉之禮唐虞謂之秩宗周¶
謂之宗伯秦謂之奉常漢謂之太常其掌一也後魏太¶
和十五年始建少&KR0056;官少小也用別二&KR0056;大小之序亦¶
<pb:KR4c0034_SBCK_017-7b>¶
猶宗伯有小宗伯列國有上&KR0056;下&KR0056;郡有守丞亦位亞¶
一等以少參長而佐其成務焉故事自御史中丞給事¶
中中書舍人遷秩爲亞&KR0056;者必於是司故官因職雄地¶
以人貴餘八&KR0056;不敢與太常齒廣德中上尢審官注意¶
禮樂其選也以才(據英/華補)能不以資以恩澤不以勞謂李¶
公&KR0056;材也是用超拜公將以忠孝敬愼肅恭神人且懋¶
其官府政令俾無不恪方議酌前賢之遺塵而損益之¶
乃瞻屋(英華/作居)壁史(英華/作所)記漫滅於是夏五月己丑皆姓¶
而名之使如珠之貫盱衡指顧儼若對面曰賢者吾得¶
而師之不賢者丑韋而&KR0076;之賢遠乎哉旣進牘然後命¶
<pb:KR4c0034_SBCK_017-8a>¶
博士河南獨孤及爲之志¶
　　金剛經報應述(幷序)¶
&KR0477;州牧𠛬部尚書兼御史大夫魏公身挂元冕心冥眞¶
如昔常奉般若法以宏正見雖顚沛造次必與經俱十¶
有若干年矣皇帝中元年冬十月車駕有避狄之師百¶
僚蒼黃南馳商於公爲盜所攘而亡其經其往也匪家¶
之念唯經是悼行與其獲七寶也寧見經生與其亡四¶
句也寧捨身明年王正月大駕返正公爲京兆尹痛宏¶
誓之未從也則唯經是圖末於元法寺之藏藏人以送¶
公發函披卷乃商於所亡之本也問守藏者(英華/作云)亦曰¶
<pb:KR4c0034_SBCK_017-8b>¶
不知其所自而能得公瞻禮悲喜捧持而泣然後知精¶
專感達故隨心而至昭報肸蠁其疾若荅顧謂孟子太¶
常博士友順志之或曰得與喪偶然耳何必謂誠感乎¶
及對曰誠於此者形於彼故出其言善千里之外應之¶
此以仁義忠信感於物者也況弟一義諦超貫仁義自¶
在惠力不啻忠信則因發而果從心誠而經還是法味¶
幽贊非思議所及豈佛以般若之雨啓公善牙使因相¶
以(英華有/次字)獲願進登(英華/作啓)乎無願法之(英華作/之法)法歟不¶
然何心境元合若律呂相召歲在乙酉公以異見吿及¶
跪而述之曰¶
<pb:KR4c0034_SBCK_017-9a>¶
上士勤道精誠(英華/作應)若馳願形於心報亦隨之至感無¶
礙經斯來歸護公身田俾公斷疑公之善根疇可度思¶
　　瑯琊溪述(幷序○文粹誤瑯琊溪述序)¶
隴西李幼&KR0056;字長夫以右庶子領滁州而滁人之飢者¶
粒流者占乃至無訟以聽故居多暇日常寄傲此山之¶
下因鑿石引泉釃其流以爲溪溪左右建上下方(文粹/作坊)¶
作禪堂琴臺以環之探異好古故也按圖經晉元帝之¶
居瑯琊邸而爲鎭東也嘗遊息是山厥迹猶存故長夫¶
名溪曰瑯琊溪他日賦八題題於岸石及亦狀而述之¶
是歲大歴六年歲在辛亥春三月丙午述曰¶
<pb:KR4c0034_SBCK_017-9b>¶
自有此山便有此泉不濬不刊幾萬斯年造物遺功若¶
俟後賢天鍾靈奇公潤飾(文粹/作色)之流(文粹/作疏)爲&KR0158;溪削成¶
崇臺(文粹有/山字)不過十仞意擬衡霍溪(文粹有/不字)袤數丈趣¶
侔江海知足造適境不在大怪石磑磑涌湍潺潺洞壑¶
無底雲興其閒仲春氣至草木華發亘陵被坂吐火噴¶
雪公登山樂樂者畢同無大無小乗興從公公舉觴酒¶
酒酣氣振溪水爲主人(文粹/作而)身爲賓捨瑟詠歌同風舞¶
雩時時醉歸與夕鳥俱明月滿山朱轓徐驅石門松風¶
聲類笙竽於戲人實宏道物不自美向微羊公遊漢之¶
涘峴山寂寞千祀誰紀彼美新溪維公嗣之念茲疲人¶
<pb:KR4c0034_SBCK_017-10a>¶
繄公其肥後之聆淸風而歎息者挹我於泉乎已而(文/粹)¶
(作而/已)¶
　　盧郞中尋陽竹亭記(懷玉按記字原本譌作序據/英華改正)¶
古者半夏生木槿榮君子居高明處臺榭後代作者或¶
用山林水澤魚鳥草木以深其趣而嘉(英華/作家)景有大小¶
道機有廣狹必以寓目放神爲情性筌蹄則不俟滄洲¶
而閑不出戶庭而適前尚書右司郞中盧公地甚貴心¶
甚遠欲卑其志(英華/作製)而高其興故因數仞之邱伐竹爲¶
亭其高出於林表可用遠望工不過鑿戶牖費不過翦¶
茅茨以儉爲飾以靜爲師辰之良景之美必作於是憑¶
<pb:KR4c0034_SBCK_017-10b>¶
南軒以瞰原隰沖然不知錦帳粉闈之貴於此亭適也¶
亭前有香草怪石杉松羅生密篠翠筠(英華/作竿)臘月碧鮮¶
風動雨下聲比簫籟亭外有山圍湓城峯名香鑪歸雲¶
輪囷片片可數天香天鼓若在耳鼻是其所以誇逋客¶
而傲漢貂者百里奚爵祿不入故飯牛而牛肥盧公恬¶
智相養於是竹亭構而天機暢嘗試論亭之趣夫物不¶
感則性不動故境(英華/作景)對而心馳也欲不足則患不去¶
(英華/作至)故意愜而神王(英華/作完)也耳目之用繫於物得喪之¶
源牽乎事哀樂之柄成乎心心和於内而事(英華有/物字)應¶
於外則登臨殊途其適一也何必嬉東山禊蘭亭爽志¶
<pb:KR4c0034_SBCK_017-11a>¶
蕩目然後稱賞公欲其迹之可久故命予爲志¶
　　馬退山茅亭記¶
冬十二月作新亭於馬退山之陽因高邱之阻以面勢¶
無欂櫨節梲之華不斲椽不翦茨不列墉白雲爲藩籬¶
碧山爲屛風昭儉也是山崒然起於莽蒼之中虵奔雲¶
矗數十百里尾蟠荒陬首注大溪諸山來朝勢若(英華/作落)¶
星拱蒼翠萬(英華作跪非/柳集作詭)狀綺布繡錯蓋天鍾(英華/作儲)秀¶
於是不限於遐裔也然以壤接荒服俗參夷徼周王之¶
馬跡不到謝公之屐齒不及巖逕蕭條登採(英華作探/柳集同)¶
者以爲歎歲在辛卯我仲兄以方牧之命試於是邦夫¶
<pb:KR4c0034_SBCK_017-11b>¶
其德及故信孚信孚故人和人和故政多暇日繇是嘗¶
徘徊此山以寄勝槩迺構迺墍(英華少二字柳/集作迺墍迺塗)作我攸¶
宇於是不崇朝而攻木之功(四字柳集作木/工英華功作工)吿成每風¶
止雨收煙霞澄鮮輒角巾鹿裘率昆弟友生冠者五六¶
人步山椒而登焉於是手彈絲桐目送還雲西山爽氣¶
在我襟袖八極萬類攬不盈掌夫美不自美因人而彰¶
使蘭亭不遭右軍則淸湍修竹蕪𣳚於空山矣是亭也¶
僻介嶺閩(英華作閩/嶺柳集同)佳境罕到不書所作使盛迹鬱堙¶
是貽林㵎之媿也故志之(懷玉按此文見柳子厚河東/集二十七卷文苑英華八百)¶
(二十四卷則作獨孤至之之文前輩謂文之造句頗與/李太白顧逋翁近又多&KR0033;用前人語決非柳作辛卯爲)¶
<pb:KR4c0034_SBCK_017-12a>¶
(元和六年子厚旣振拔當時文體豈尚有是且前此辛/卯爲天寶十載至之有初晴抱琴登馬退山對酒望遠)¶
(醉後作一篇詩中有王旅方伐叛虎臣皆披堅魯人著/儒服甘就南山田之語于時方討南詔則此文必出於)¶
(至之有/可徵也)¶
　　撫州南城縣客館新亭記¶
古者國野之道十里有廬廬有飮食三十里有宿宿有¶
路室於是此(英華/作乎)賓客有底止(英華作/止之)羈旅有寄寓而¶
是邦也(英華/作下)與兩粤(英華/作越)七閩犬牙其疆守官者以爲¶
地遐途窮而瑣瑣行邁之罕到也則殺其禮而闕其物¶
焉無修除之僃無井樹之設及賓(英華/作客)至則候人不爲¶
導里不受館而盤飧薪芻之貺弆(英華/作業)如也由其(英華/作是)¶
<pb:KR4c0034_SBCK_017-12b>¶
途而往者僉曰&KR0728;如之何是歲也台司審縣尹之寄擢¶
王公昕爲南城公至之日則考於(英華作/制其)事典陳其藝¶
極視年之上下去民所(英華/作之)疾苦凡三月而南城之人¶
和於是飾廏置以候賓客葺旅次以待羈旅夏六月築¶
其館辨其域於道周(英華/作用)作新亭于館之陽廈屋耽耽¶
俯瞰濬壑賓位在左主位在右然後剗(英華/作剷)墝埆堙坎¶
窞以爲大逵屬之于溪設雙航(英華/作船)于淸津以僃經度¶
(二字英華/作逕渡)每將之迎之則自郊勞至于致餼(英華作/飮是)無¶
曠禮無違物而茲亭之經始也取廢徹之材以移(英華/作利)¶
用用迺有節入鞭朴之贖以庀工工忘其勞杜燥溼之¶
<pb:KR4c0034_SBCK_017-13a>¶
虞(五字英華作/崇棟宇之製)以憩賓賓至如歸三者不愆于素功是¶
以懋政是以立若行者有犯軷之祭居者修飮餞之好¶
登斯臨斯釃酒以贈之則溪雲竹風生于棟牖(英華/作戸)而¶
綠野靑山爲吾庭衢三爵之後可以送千里之目道四¶
方之志焉茲又勝會之佳境也(英華無/也字)凡底績以興利¶
革故以謀始修禮以僃物僝功以成務政之大者宜其¶
刊作者之茂實以示後嗣不然他山之石何以在茲亭¶
乎(三字英/華作此)是歲廣德二年也¶
　　鄭駙馬孝行記¶
特進駙馬都尉滎陽鄭潛曜字某(五字英華作鄭/潛曜其字)&KR1078;宗¶
<pb:KR4c0034_SBCK_017-13b>¶
外孫元宗之甥代國長公主之才子也膚敏而文生知¶
純孝開元中長公主寢疾公年二十八觿燧侍左右帶¶
不解面不靧者累月嘗藥請禱憂懇僃至而疾無瘳乃¶
刺血濡翰書爲策(英華作/榮非)祝請命于上下神祇願以身¶
代親之身乞靈祈死泣盡繼血旣而誠達於神感而遂¶
契徹筵俟命焚其章草(英華/作畢)獨神道許三字在乎(二字/作存)¶
(於)煨燼之中翌日長公主疾閒公固命左右勿敢言於¶
其請天之章公之客尹靈琛之辭也向微靈琛言之則¶
人莫知之者矣君子謂天道遠人道邇其死生冥運吉¶
凶陰騭未嘗與人(英華/作天)同功也而孝子竭誠上元爲感¶
<pb:KR4c0034_SBCK_017-14a>¶
神符靈貺來若響荅乃知行或精至則幽明(英華/作冥)不能¶
逃其應而況人乎鄭氏之子其事親也可謂孝矣惟武¶
王周公與天合德三壇之祝宜有丕應若公者也(英華/作地)¶
在綺襦紈袴之中非有植璧秉珪之禮而精誠上之神¶
亦降福非德性純至其孰能致感如此其𨒪者歟公開¶
元二十八年尚元宗第十二女臨晉長公主公主柔明¶
而賢輔佐以禮公力行好學處貴不驕跋履夷險無替¶
忠信歴太僕光祿嗣滎陽郡公佩金印列長戟垂三十¶
餘載克荷大業而崇其家聲善而必慶爲不誣矣懼他¶
日史氏闕疑也故著之於篇¶
<pb:KR4c0034_SBCK_017-14b>¶
# SB1_0662-028.png
# page missing
<pb:KR4c0034_SBCK_017-14b>¶
若釃醴(二字作/醴濃)乳噴發(英華/作及)于禪牀周于僧房灌注于¶
德地(英華/作池)經營于法堂潺潺有聲聆之耳淸濯其源飮¶
其泉能使貪者讓躁者靜靜(英華/作惰)者勤道道者堅固境¶
淨故也夫物不自美因人美之泉出于山發于自然非¶
夫人疏之鑿之之功(英華/作工)則水之時用不廣亦猶無錫¶
之政煩(英華/作頗)民貧深源導之則千室襦袴仁智之所及¶
功用之所格動若(英華/作者)響荅其揆一也予飮其泉而悅¶
之乃志美于石¶
毘陵集卷第十七¶
